บมจ.ยนตรกิจบาวาเรีย (เยอรมัน: Bayerische Motoren Werke AG) หรือ BMW (เยอรมัน: เบเอ็มเว, อังกฤษ: บีเอ็มดับเบิลยู) เป็นบริษัทผลิตยานยนต์ของประเทศเยอรมนี บริษัทก่อตั้งในปีค.ศ. 1916 เมื่อแรกก่อตั้งเป็นบริษัทผลิตเครื่องยนต์อากาศยานสำหรับสงครามโลกครั้งที่หนึ่ง
บริษัทเป็นผู้ผลิตรถยนต์รายใหญ่อันดับ 12 ของโลก รับผิดชอบแบรนด์รถยนต์ BMW, มินิ และโรลส์-รอยซ์ รวมถึงแบรนด์รถจักรยานยนต์ BMW Motorrad บริษัทมีสำนักงานใหญ่ในนครมิวนิก รัฐบาวาเรีย และมีฐานการผลิตอยู่ในเยอรมนี, บราซิล, จีน, อินเดีย, แอฟริกาใต้, สหราชอาณาจักร และสหรัฐอเมริกา